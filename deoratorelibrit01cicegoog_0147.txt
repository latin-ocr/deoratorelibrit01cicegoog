LlB 11. CAP. 88—90. 5. 358—366. 143

eo minus eloquentiam tuam et multo magis virtutem et dili.
gentiam admiror et simul gaudeo iudicium animi mei com-
probari, quod semper statui neminem sapientiae laudem et
eloquentiae sine summo studio et labore et doctrina consequi
posse. Sed tamen quidnam est id, quod dixisti fore, ut tibi
ignosceremuS‚ si cognossemuS, quae te causa in sermonem
impulisset? Quae est enim alia causa, nisi quod nobis et
horum adolescentium studio, qui te attentissime audierunt,

morem gerere voluisti? 364. Tum ille: Adimere, inquit, .

omnem recusationem Crasso volui , quem ego paullo sciebam
vel pudentius vel invitius —— nolo enim dicere de tam suavi
homine fastidiosius — ad hoc genus sermonis accedere.
Quid enim poterit dicere? Consularem se esse hominem et
censorium? Eadem nostra causa est. An aetatem adferet?
Quadriennio minor est. An se haec nescire? Quae ego sero,
quae cursim adripui, quae subsicivis operis, ut aiunt, iste a
puero, summo studim summis doctoribus. Nihil dicam de
ingenio, cui par nemo fuit. Etenim me dicentem qui audiret,
nemo umquam tam sui despiciens suit quin speraret aut me-
lius aut eodem modo sc posse dicere= Crasso dicente nemo
tam adrogans qui similiter se umquam dicturum esse confi-
deret. Quamobrem ne frustra hi tales viri venerint, te ali·
quando, Crasse, audiamus.

XC. 365. Tum ille: Ut ita ista esse concedam, inquit,
Antoni, quae sunt longe seem, quid mihi tandem hodie
aut cuiquam homini quod dici possit reliquisti? Dicam enim
vere, amicissimi homineS, ‘quod sentio: saepe ego doctos
homines, quid dico saepe? immo nonnumquam, saepe enim
qui potui, qui puer in forum venerim neque inde umquam
diutius quam quaestor abfuerim? Sed tamen audivi, ut heri
dicebam, et Athenis quum essem, doctissimos viros etin Asia
istum ipsum Scepsium Metrodorum, quum de his ipsis rebus
disputaret. Neque vero mihi quisquam copiosius umquam
‘visus est neque subtilius in hoc genere dicendi quam iste
hodie esse versatus. Quod si esset aliter et aliquid intellige-
rem ab Antonio praetermissum, non essem tam inurbanus et
paene inhumanuS, uti in eo gravarer, quod vos cupere sen-
tirem. 366. Tum Sulpicius· An ergo, inquit, oblitus es, crasse.

