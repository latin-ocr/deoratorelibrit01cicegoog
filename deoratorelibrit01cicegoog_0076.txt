72 DE onAroRE

dem. quamquam est in re publica versatus , ex numero aca
cepimus eorum, qui causas dictitarent; et hos ipsos libros
tum scripsisse dicitur, quum a re publica remotus atque, id
quod optimo cuique Athenis accidere solitum est, in exsi-
lium pulsus esset. 57. Hunc consecutus est Syracusius Phi-
listuS, qui, quum Dionysii tyranni familiarissimus esset,
otium suum consumpsit in historia scribenda maximeque
Thucydidem est, sicut mihi videtur, imitatus. Postea vero ex
clarissima quasi rhetorum officina duo praestantes ingenio,
Theopompus et Ephorus, ab Isocrate magistro impulsi se ad
historiam contulerunt. causas omnino numquam attigerunt.
XIV. 58. Denique etiam a philosophia profectus princeps
Xenophon, Socraticus ille, post ab Aristotele Callisthenes,
comes Alexandri, scripsit historiam, et is quidem rhetorico
paene more; ille autem superior leniore quodam sono esl
usus , et qui illum impetum oratoris non habeat, vehemens
‘fortasse minus, sed aliquanto tamen est, ut mihi quidem vi-
detur, dulcior. Minimus natu horum omnium TimaeuS, quan·
tum autem iudicare possum, longe eruditissimus et rerum
copia et sententiarum varietate abundantissimus et ipsa com-
positione verborum non impolitus magnam eloquentiam ad
scribendum attulit, sed nullum usum forensem.

59. Haec quum ille dixisset, Quid est, inquit, Catule?
Caesar. Ubi sunt, qui Antonium Graece negant scire? quot
historicos nominavit! quam scienter, quam proprie de uno
quoque dixit! Id mehercule, inquit CatuluS, admirans illud
iam mirari desino, quod multo magis ante mirabar, hunc,
quum haec nesciret, in dicendo posse tantum. Atqui, Ca-
lule, inquit Antonius, non ego utilitatem aliquam ad dicen·
dum aucupans horum libros et nonnullos alioS, sed delecta·
tionis causa, quum est otium, legere soleo. 60. Quid ergo?
est, fatebor, aliquid tamen3 ut, quum in sole ambulem,
etiamsi ego ob aliud ambulem, fieri natura tamen, ut colo-
rer, sic, quum istos libros ad Misenum —- nam Romae
vix licet - studiosius legerim, sentio illorum tactu ora-
tionem meam quasi colorari. Sed ne latius hoc vobis patere
videatur, haec dumtaxat in Graecis intelligo, quae ipsi, qui
scripserunt, voluerunt vulgo intelligi: 61. in philosophos

