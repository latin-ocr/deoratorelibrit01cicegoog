178 DE ORATORE

sumere aetatem atque ut possit is illa omnia cernere, qui
tantummodo aspexeritz sed etiamsi est aliquanto spissius
aut si ego sum tardior‚·prorecto numquam conquiescam ne-
que defatigabor ante, quam illorum ancipites vias rationes—
que et pro omnibus et contra omnia disputandi percepero.
146. Tum Caesam Unum, inquit, me ex tuo sermone
maxime, Crasse, commovit, quod eum negasti, qui non cito
quid didicisset, umquam omnino posse perdiscere3 ut mihi
non sit difficile periclitari et aut statim percipere ista, quae
tu verbis ad caelum extulisti, aut, si non potuerim, tempus
non perdere, quum tamen his nostris possim esse contentus.
147. Hic Sulpicius= Ego vero, inquit, Crasse, neque Ari-
stotelem istum neque Carneadem nec philosophorum quem-
quam desidero, vel me licet existimes desperare ista posse
perdiscere vel, id quod facio, contemnere. Mihi rerum ro-
rensium et communium vulgaris haec cognitio satis magna
est ad eam, quam specto, eloquentiam; ex qua ipsa tamen
permulta nescio; quae tum denique, quum causa aliqua,
quae a me dicenda est, desiderat, quaero. Quamobrem, nisi
rorte es iam defessus et si tibi non‘graves sumuS, refer ad
illa te, quae ad ipsius orationis laudem splendoremque per-
tinent; quae ego ex te audire volui, non ut desperarem me
eloquentiam consequi posse, sed ut aliquid addiscerem.
XXXVII. 148. Tum Crassusz Pervulgatas res requiris,
inquit, et tibi non incognitaS‚ Sulpici. Quis enim de isto ge-
nere non docuit, non instituit, non scriptum etiam reliquit?
Sed geram morem et ea dumtaxat, quae mihi nota sunt, bre-
viter exponam tibh censebo tamen ad eoS, qui auctores et
inventores sunt harum sane minutarum rerum , revertendum.
149. Omnis igitur oratio conficitur ex verbis3 quorum pri-
mum nobis ratio simpliciter videnda est, deinde coniuncte.
Nam est quidam ornatus orationiS‚ qui ex singulis verbis
est; alius, qui ex continuatis coniunctisque constat. Ergo
utemur verbis aut iis, quae propria sunt et certa quasi vo-
cabula rerum , paene una nata cum rebus ipsis3 aut iis, quae
transferuntur et quasi alieno in loco collocantur3 aut iis, quae
novamus et facimus ipsi. 150. ln propriis igitur est verbis
illa laus oratoris, ut abiecta atque obsoleta fugiat, lectis at·

