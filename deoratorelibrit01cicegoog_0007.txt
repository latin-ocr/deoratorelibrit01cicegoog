LIB. 1. CAP. 1—4. §. 1—14. 3

cabit. 111. 9. Neque enim te rugit omnium laudatarum ar·-
tium procreatricem quamdam et quasi parentem eam, quam
φιλοσοφίαν Graeci vocant, ab hominibus doctissimis iudi-
cari; in qua difficile est enumerare quot viri quanta scientia
quantaque in suis studiis varietate et copia fuerint, qui non
una aliqua in re separatim elaborarint, sed omnia, quaecum-
que possent, vel scientiae pervestigatione vel disserendi ra-
tione comprehenderint. 10. Quis ignorat, ii, qui mathema-
tici vocantur, quanta in obscuritate rerum et quam recondita
in arte et multiplici subtilique versentur? Quo tamen in ge-
nere ita multi perfecti homines exstiterunt, ut nemo sere stu-
duisse ei scientiae vehementius videatur, quin quod voluerit
consecutus sit. Quis musiciS, quis huic studio litterarum,
quod profitentur ii, qui grammatici vocantur, penitus se
dedit, quin, omnem illarum artium paene infinitam vim et

’ materiem scientia et cognitione comprehenderit? 11. Vere

mihi hoc videor esse dicturus, ex omnibus iis, qui in harum
artium liberalissimis studiis sint doctrinisque versati, mini-
mam copiam poetarum egregiorum exstitisse. Atque in hoc
ipso numer0, in quo perraro exoritur aliquis excellens, si
diligenter et ex nostrorum et ex Graecorum copia comparare
voleS, multo tamen pauciores oratores quam poetae boni re-
perientur. 12. Quod hoc etiam mirabilius debet videri, quia
caeterarum artium studia sere e reconditis atque abditis fonti-
bus hauriuntur, dicendi autem omnis ratio in medio posita
communi quodam in usu atque in hominum more et sermone
versatur, ut in caeteris id maxime excellat, quod longissime
sit ab imperitorum intelligentia sensuque disiunctum, in di-
cendo autem vitium vel maximum sit a vulgari genere ora-
tionis atque a consuetudine communis sensus abhorrere.
lv. 13. Ac ne illud quidem vere dici potest, aut plures cae·
teris inservire aut maiore delectatione aut spe uberiore aut
praemiis ad perdiscendum amplioribus commoveri. Atque
ut omittam Graeciam, quae semper eloquentiae princeps esse
voluit, atque illas omnium doctrinarum inventrices AthenaS,
in quibus summa dicendi vis et inventa est et perfecta, in
hac ipsa civitate profecto nulla umquam vehementius quam

eloquentiae studia viguerunt. 14. Nam posteaquam impe·

