190 DE ORATORE

bus. Quotus enim quisque est qui teneat artem numerorum
ac modorum? At in his si paullum modo offensum est, ut
§.ut contractione brevius fieret aut productione longius, thea-

a tota reclamant. Quid, hoc non idem fit in vocibuS‚ ut a
multitudine et populo non modo catervae atque concentuS,
sed etiam ipsi sibi singuli discrepantes eiiciantur? LI, 197.
Mirabile est, quum plurimum in faciendo intersit inter doctum ν
ει rudem , quam non multum differat in iudicando. Ars enim
quum a natura profecta sit, nisi natura moveat ac delectet,
nihil sane egisse videatur. Nihil est autem tam cognatum
mentibus nostris quarn numeri atque voces; quibus et exci-
tamur et incendimur et lenimur et languescimus et ad hila-
ritatem et ad tristitiam saepe deducimur; quorum illa summa
vis carminibus est aptior et cantibus, non neglecta, ut mihi
videtur, a Numa rege doctissimo maioribusque nostriS‚ ut
epularum sollemnium fides ac tibiae Saliorumque versus in-
dicaut3 maxime autem a Graecia vetere celebrata. Quibus
utinam similibusque de rebus disputari quam de puerilibus
his verborum translationibus maluissetis! 198, Verum ut
in versu vulgus; si est peccatum, videt, sic, si quid in no-
stra oratione claudicat, sentit. Sed poetae non ignoscit, no-
bis concedit3 tacite tamen omnes non esse illud, quod dixi-
muS, aptum perfectumque cernunt. Itaque illi veteres, sicut
hodie etiam nonnullos videmuS‚ quum circuitum et quasi
orbem verborum conficere non possent —- nam id quidem
nuper vel posse vel audere coepimus —‚ terna aut bina aut
nonnulli singula etiam verba dicebant= qui in illa infantia
naturale illud, quod aures hominum flagitabant, tenebant
tamen, ut et illa essent paria, quae dicerent, et aequalibus
interspirationibus uterentur.

LII. 199. Exposui sere, ut potui, quae maxime ad or-
natum orationis pertinere arbitrabar. Dixi enim de singulo-
rum laude verborum, dixi de coniunctione eorum, dixi de
numero atque forma. Sed si etiam habitum orationis et quasi
colorem aliquem requiritis, est et plena quaedam, sed ta—
men tereS, et tenuis, non sine nervis ac viribus, et ea, quae
particeps utriusque generis quadam mediocritate laudatur.
His tribus figuris insidere quidam venustatis non fuco illi·

