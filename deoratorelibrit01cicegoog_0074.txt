70 DE ORATORE

quid grate , quid humaniter , quid denique cum aliqua virtute
aut fecerit aut tulerit. Haec et quae sunt eius generis facile
videbit, qui volet laudare, et qui vituperare‚contraria. 47.
Cur igitur dubitas , inquit Catulus , facere hoc tertium genus,
quoniam inest in ratione rerum? Non enim, si est faciliuS,
eo de numero quoque εει excerpendum. Quia nolo, inquit,
omnia, quae cadunt aliquando in oratorem, quamvis exigua
sint, ea sic tractare, quasi nihil possit dici sine praeceptis
suis. 48. Nam et testimonium saepe dicendum est ac non·
numquam etiam accuratius, ut mihi etiam necesse fuit in Sex.
Titium, seditiosum civem et turbulentum explicavi in eo
testimonio dicendo omnia consilia consulatus mei, quibus
illi tribuno plebis pro re publica restitissem, quaeque ab eo
contra rem publicam facta arbitrarer, exposui: diu retentus
sum, multa audivi, multa respondi. Num igitur placet, quum
de eloquentia praecipias, aliquid etiam de testimoniis dicen-
dis quasi in arte tradere? XII. 49. Nihil sane, inquit Ca-
tuluS, necesse est. Quid si, quod saepe summis viris acci·
dit, mandata sint exponenda, aut in senatu ab imperatore
aut ad imperatorem aut ad regem aut ad populum aliquem a
senatu, num quia genere orationis in eiusmodi causis ac-
curatiore est utendum, idcirco etiam pars haec causarum nu-
meranda videtur aut propriis praeceptis instruenda? Minime
vero, inquit Catulus. Non enim deerit homini diserto iu eius-
modi rebus facultas ex caeteris rebus et causis comparata.
50. Ergo item, inquit, illa, quae saepe diserte agenda sunt et
quae ego paullo ante, quum eloquentiam laudarem, dixi ora-
toris esse, neque habent suum locum ullum in divisione
partium neque certum praeceptorum genus et agenda sunt
non :ninus diserte, quam quae in lite dicuntur, obiurgatio
cohortatio, consolati03 quorum nihil est, quod non summa
dicendi ornamenta desideret; sed ex artificio res istae prae·
cepta non quaerunt. Plane, inquit Catulus, adsentior.

51. Age vero, inquit AntoniuS, qualis oratoris et quaml
hominis in dicendo putas esse historiam scribere? Si, ut
Graeci scripserunt, summi, inquit Catulus; si, ut nostri, ni-
hil opus est oratore; satis estnon esse mendacem. Atqui,
ne nostros contemnas, inquit AntoniuS, Graeci quoque ipsi

