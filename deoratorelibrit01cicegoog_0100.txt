96 DE ORATORE

rare. Atque inter hunc Aristotelem, cuius et illum legi li-
brum, in quo exposuit dicendi artes omnium superiorum, et
illos, in quibus ipse sua quaedam de eadem arte dixit, et ’”
hos ¹germanos huius artis magistros, hocv mihi visum est in-
teresse, quod ille eadem acie mentiS, qua rerum omnium
. vim naturamque viderat, haec quoque aspexit, quae ad di-
cendi artem, quam ille despiciebat, pertinebant: illi autem,
qui hoc solum colendum ducebant, habitarunt in hac una
ratione tractanda, non eadem prudentia, qua ille, sed usu
in hoc uno genere studioque maiore. 161. Carneadi vero
vis incredibilis illa dicendi et varietas perquam esset optan-
da nobis; qui nullam umquam in illis suis disputationibus
rem defendit, quam non probarit3 nullam oppugnavit, quam
non everterit. Sed hoc maius est quiddam, quam ab iis, qui

. haec tradunt et docent, postulandum sit.

XXXIX. 162. Ego autem, si quem nunc rudem plane
institui ad dicendum velim, his potius tradam adsiduis uno
opere eamdem incudem diem noctemque tundentibuS, qui
omnes tenuissimas particulas atque omnia minima mansa ut
nutrices infantibus pueris in os inserant. Sin sit is, qui et
doctrina mihi liberaliter institutus et aliquo iam imbutus usu
et satis acri ingenio esse videatur, illuc eum rapiam, ubi
non seclusa aliqua aquula teneatur, sed unde universum
flumen erumpat3 qui illi sedes et quasi domicilia omnium ar-
gumentorum commonstret et ea breviter illustret verbisque
definiat. 163. Quid enim est, in quo haereat, qui viderit
omne, quod sumatur in oratione probandum aut refellen-
dum, aut ex sua sumi vi atque natura aut adsumi roris?
Ex sua vi, quum aut res quae sit tota quaeratur, aut
pars eius aut vocabulum quod habeat aut quippiam, rem il-
lam quod attingat: extrinsecus autem, quum ea, quae sunt
foris neque inhaerent in rei natura, colliguntur. 164. Si res
tota quaeritur, definitione universa explicanda est, sici
Si maiestas est amplitudo ac dignitas civitatiS‚ is eam mi-

nuit, qui exercitum hostibus populi Romani tradidit, non qui ’

eum, qui id fecisset, populi Romani potestati tradidit. 165.
Sin pars partitione, hoc modo: Aut senatui parendum de
salute rei publicae fuit aut aliud consilium instituendum aut

