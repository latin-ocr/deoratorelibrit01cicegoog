LIB.111. CAP.2--4. §.s—14. 147

m eis ipsis RostriS, in quibus ille rem publicam constan-
tissime consul defenderat quaeque censor imperatoriis
manubiis ornarat, positum caput illud fuit, a quo erant
multorum civium capita servata. Neque vero longe ab eo
C. Iulii caput hospitis Etrusci scelere proditum cum L. Iulii
fratris capite iacuit, ut ille, qui haec non vidit, et vixisse
cum re publica pariter et cum illa simul exstinctus esse vi-
deatur. Neque enim propinquum suum, maximi animi virum,
P. Crassum, suapte interfectum manu neque collegae sui,
pontificis maximi, sanguine simulacrum Vestae respersum
esse vidit3 cui maerori, qua mente ille in patriam suit, etiam
C. CarboniS, inimicissimi hominiS‚ eodem illo die mors fuis·
set nefaria. 11. Non vidit eorum ipsorum, qui tum ado-
lescentes Crasso se dicarant, horribiles miserosque casus.
Ex quibus C. Cotta, quem ille florentem reliquerat, paucis
diebus post mortem Crassi depulsus per invidiam tribunatu
non multis ab eo tempore mensibus eiectus este civitate:
Sulpicius autem, qui in eadem invidiae flamma suisset, qui—
buscum privatus coniunctissime vixerat, hos in tribunatu
spoliare instituit omni dignitate3 cui quidem ad summam
gloriam eloquentiae efflorescenti ferro erepta vita est et poe-
na temeritatis non sine magno rei publicae malo constituta.
12. Ego vero te, Crasse, quum vitae flore tum mortis op·
portunitate divino consilio et ortum et exstinctum esse ar-
bitror. Nam tibi aut pro virtute animi constantiaque tua ci·
vilis ferri subeunda l‘uit crudelitas aut, si qua te fortuna ab
atrocitate mortis vindicasset, eadem esse te funerum patriae
spectatorem coegisset, neque solum tibi improborum domi-
natuS, sed etiam propter admixtam civium caedem bonorum
victoria maerori suisset. IV. 13. Mihi quidem, Quinte sra-
ter, et eorum casuS, de quibus ante dixi, et ea, quae nosmet
ipsi ob amorem in rem publicam incredibilem et singularem
pertulimus ac sensimuS, cogitanti sententia saepe tua vera
ac sapiens videri solet, qui propter tot, tantos tam praeci-
pitesque casus clarissimorum hominum atquo optimorum vi-
rorum me semper ab omni contentione ac dimicatione revo-
casti. 14. Sed quoniam haec iam neque in integro nobis

esse possunt et summi labores nostri magna⁴¹ compensati
10

