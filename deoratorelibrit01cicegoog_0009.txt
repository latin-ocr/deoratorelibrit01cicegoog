[ΑΒ. 1. cAP. 4—15. s. 14—23. 5

dicam? quae motu corporiS, quae gestu, quae vultu, quae
vocis conformatione ac varietate moderanda est3 quae sola
per se ipsa quanta sit histrionum levis ars et scaena decla-
ταις in qua quum omnes in oris et vocis et motus modera-
tione elaborent, quis ignorat quam pauci sint fuerintque, quos
animo aequo spectare possimus? Quid dicam de thesauro
rerum omnium, memoria? quae nisi custos inventis cogita-
tisque rebus'et verbis adhibeatur, intelligimus omnia, etiam
si praeclarissima ruerint in oratore, peritura. 19. Quamob-
rem mirari desinamuS, quae causa sit eloquentium paucita-
ῑίε, quum ex iis rebus universis eloquentia constet, in qui-
bus singulis elaborare permagnum est, hortemurque potius
liberos nostros caeterosque, quorum gloria nobis et dignitas
cara est, ut animo rei magnitudinem complectantur neque
eis aut praeceptis aut magistris aut exercitationibus, quibus
utuntur omnes, sed aliis quibusdam, quod expetunt, con-
sequi posse se confidant. Vl. 20. Ac mea quidem senten-
tia nemo poterit esse omni laude cumulatus orator, nisi erit
omnium rerum magnarum atque artium scientiam consecutus.
Etenim ex rerum cognitione efflorescat et redundet oportet
oratio; quae nisi sint ab oratore percepta et cognita, inanem
quamdam habet elocutionem et paene puerilem. 21. Neque
vero ego hoc tantum oneris imponam nostris praesertim ora-
toribus in hac tanta occupatione urbis ac vitae, nihil ut iis
putem licere nescire, quamquam vis oratoris professioque
ipsa bene dicendi hoc suscipere ac polliceri videatur, ut omni
de re, quaecumque sit proposita, ornate ab eo copioseque
dicatur. 22. Sed quia non dubito quin hoc plerisque im-
mensum infinitumque videatur, et quod Graecos homines non
solum ingenio et doctrina, sed etiam otio studioque abun-
dantes partitionem quamdam artium secisse video neque m
universo genere singulos elaborasse, sed seposuisse a cae·
tetis dictionibus eam partem dicendi, quae in forensibus dis-
ceptationibus iudiciorum aut deliberationum versaretur, et
id unum genus oratori reliquisse= non complectar in his libris
ampliuS‚ quam quod huic generi re quaesita et multum dispu
tata summorum hominum prope consensu-est tributum; 23.
repetamque non ab incunabulis nostrae veteris puerilisque

