58 DE ORATORE

que tamen magna sunt, necesse est ea ipsa, quae sunt, mi·
rabilia videri.

260. Ergo, ut ad primum illud revertar, sit orator no-
bis is, qui, ut Crassus descripsit, accommodate ad persua-
dendum possit dicere. Is autem concludatur in ea, quae sunt
in usu civitatum vulgari ac forensi, remotisque caeteris stu-
diis, quamvis ea sint ampla atque praeclara, in hoc uno
opere, ut ita dicam, noctes et dies urgeatur3 imiteturque il-
lum, cui sine dubio summa vis dicendi conceditur, Athenien-
sem Demosthenem, in quo tantum studium fuisse tantusque
labor dicitur, ut primum impedimenta naturae diligentia in-
dustriaque superaret3 quumque ita balbus esset, ut eius ipsi·
us artiS, cui studeret, primam litteram non posset dicere.
perfecit meditando, ut nemo planius esse locutus putaretur,
261. deinde quum spiritus eius esset angustior, tantum con-
tinenda anima in dicendo est adsecutuS, ut una continuatione
verborum, id quod eius scripta declarant, binae ei conten-
tiones vocis et remissiones continerentur3 qui etiam, ut me·
moriae proditum est, coniectis in os calculiS, summa voce
versus multos uno spiritu pronuntiare consuescebat3 neque
is consistens in loco, sed inambulans atque ascensu ingre-
diens arduo. 262. Hisce ego cohortationibus, Crasse, ad
studium et ad laborem incitandos iuvenes vehementer adsen-
tior; caetera, quae collegisti ex variis et diversis studiis et
artibuS, tametsi ipse es omnia consecutus, tamen ab orato-
ris proprio officio atque munere seiuncta esse arbitror.

LXII. Haec quum Antonius dixisset, sane dubitare vi-
sus est Sulpicius et Cotta, utrius oratio propius ad veritatem
videretur accedere. 263. Tum Crassus= Operarium nobis
quemdam, Antoni, oratorem facis atque haud scio an aliter
sentias et utare tua illa mirifica ad refellendum consuetudine,
qua tibi nemo umquam praestitit; cuius quidem ipsius sacul-
tatis exercitatio oratorum propria est, sed iam in philosopho-
rum consuetudine versatur maximeque eorum, qui de omni
re proposita in utramque partem solent copiosissime dicere.
⁶264. Verum ego non solum arbitrabar, his praesertim audien-
tibus, a me informari oportere, qualis esse posset is, qui
habitaret in subselliis neque quidquam amplius adferret.

