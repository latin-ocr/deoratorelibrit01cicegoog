114 . DE ORATORE

sitne oratoris risum velle movere; quartum, quatenus; quin-
tum, quae sint genera ridiculi. Atque illud primum, quid
sit ipse risuS‚ quo pacto concitetur, ubisit, quomodo exsistat
atque ita repente erumpat, ut eum cupientes tenere neque-
amuS‚ et quomodo simul latera, oS‚ venaS‚ oculos, vultum
occupet, viderit Democritus. Neque enim ad hunc sermo-
nem hoc pertinet, et, si pertineret, nescire me tamen id non
puderet, quod ne illi quidem ipsi scirent, qui pollicerentur.
236. Locus autem et regio quasi ridiculi -— nam id proxime
quaeritur —-— turpitudine et deformitate quadam continetur.
. Haec enim ridentur vel sola vel maxime, quae notant et de·
signant turpitudinem aliquam non turpiter. Est autem, ut ad
illud tertium veniam, est plane oratoris movere risum, vel
quod ipsa hilaritas benevolentiam conciliat ei, per quem ex-
citata est, vel quod admirantur omnes acumen, uno saepe
in verbo positum, maxime respondentiS, nonnumquam etiam
lacessentIS, vel quod frangit adversarium, quod impedit,
quod elevat, quod deterret, quod refutat, vel quod ipsum
oratorem politum esse hom'inem signifieat, quod eruditum,
quod urbanum, maximeque quod tristitiam ac severitatem
mitigat et relaxat odiosasque res saepe, quas argumentis
dilui non facile est, ioco risuque dissolvit. 237. Quatenus
autem sint ridicula tractanda oratori perquam diligenter vi-
dendum est, quod in quarto loco quaerendi posueramus.
Nam nec insignis-improbitas et scelere iuncta nec rursus
miseria insignis agitata ridetur: facinorosos maiore qua-
dam vi quam ridiculi vulnerari volunt: miseros illudi nolunt,
nisi se forte iactant. Parcendum autem maxime est caritati
hominum, ne temere in eos dicas, qui diliguntur. LIX. 238.
Haec igitur adhibenda est primum in iocando moderatio.
ltaque ea facillime luduntur, quae neque odio magno neque
misericordia maxima digna sunt. Quamobrem materies omnis
ridiculorum est in iis vitiis, quae sunt in vita hominum ne-
que carorum neque calamitosorum neque eorum, qui ob fa-
cinus ad supplicium rapiendi videntum eaque belle agitata
ridentur. 239. Est etiam deformitatis et corporis vitiorum
satis bella materies ad iocandum= sed quaerimus idem, quod
in caeteris rebus maxime quaerendum est, quatenus. ln quo

