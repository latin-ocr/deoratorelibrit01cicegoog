136 DE ORATORE

idcirco haec et natura et utilitate et tractatione coniuncta
sunt. 332. Omnia autem concludenda plerumque rebus au-
gendis vel inflammando iudice vel mitigando; omniaque
quum superioribus orationis locis tum maxime extremo ad
mentes iudicum quam maxime permovendas et ad utilitatem
nostram vocandas conserenda sunt.

333. Neque sane iam causa videtur esse cur secerna-
mus ea praecepta, quae de suasionibus tradenda sunt aut
laudationibus. Sunt enim pleraque communia; sed tamen
suadere aliquid aut dissuadere gravissimae mihi personae
videtur esse. Nam et sapientis est consilium explicare suum
de maximis rebus et honesti et diserti, ut mente providere,
auctoritate probare , oratione persuadere possis,

LXXXII. Atque haec in senatu minore apparatu agenda
sunt3 sapiens enim est consilium multisque aliis dicendi re-
linquendus locus; vitanda etiam ingenii ostentationis suspi-
cio. 334. Contio capit omnem vim orationis et gravitatem
varietatemque desiderat. Ergo in suadendo nihil est opta-
bilius quam dignitas. Nam qui utilitatem putat, non quid
maxime velit suasor, sed quid interdum magis sequatur vi·
det. Nemo est enim, praesertim in tam clara civitate, quin
putet expetendam maxime dignitatem3 sed vincit utilitas ple-
rumque, quum subest ille timor ea neglecta ne dignitatem
quidem posse retineri. 335. Controversia autem inter ho-
minum sententias aut est in illo, utrum sit utilius; aut etiam,
quum id convenit, certatur, utrum honestati potius an uti-
litati consulendum sit. Quae quia pugnare inter se saepe
videntur, qui utilitatem defendit, enumerabit commoda pa-
ciS‚ opum, potentiae, vectigalium, praesidii militum, caete-
rarum rerum, quarum fructum utilitate metimur, itemque
incommoda contrariorum. Qui ad dignitatem impellit, ma-
iorum exempla, quae erunt vel cum periculo gloriosa, col—
liget, posteritatis immortalem memoriam augebit3 utilitatem
ex laude nasci defendet semperque eam cum dignitate esse
coniunctam. 336. Sed quid fieri possit aut non possit quid·
que etiam sit necesse aut non sit, in utraque re maxime
est quaerendum. Inciditur enim omnis deliberatio, si in·
telligitur non posse fieri aut si necessitas adfertur3 etqui

