112 DE ORATORE

modo imitandis, sed ne collocandis quidem tib1
locum ullum reliquisti. LVI. 227. Sed haec tragica at-
que divina: faceta autem et urbana innumerabilia vel ex una
contione meministis. Nec enim maior contentio umquam fuit
nec apud populum gravior oratio quam huius contra colle-
gam in censura nuper neque lepore et festivitate conditior.
Quare tibi, Antoni, utrumque adsentior et multum fa-
cetias in dicendo prodesse saepe et eas arte nullo modo posse
tradi. Illud quidem admiror, te nobis in eo genere tribuisse
tantum et non huius rei quoquc palmam [ut caeterarum]
Crasso detulisse. 228. Tum Antonius: Ego vero ita fecis-
sem, inquit, nisi interdum in hoc Crasso paullum inviderem.
Nam esse quamvis facetum atque salsum non nlmis est per
se ipsum invidendum; sed, quum omnium sit venustissimus
et urbanissimuS, omnium gravissimum et severissimum el
’ esse· et videri, quod isti contigit uni, id mihi vix ferendum
videbatur. 229. Hic quum adrisisset ipse Crassus= Attamen,
inquit AntoniuS, quum artem esse facetiarum, Iuli, ullam
negareS, aperuisti quiddam, quod praecipiendum videretur.
Haberi enim dixisti rationem oportere hominum , rei, tempo-
ris, ne quid iocus de gravitate decerpcrct; quod quidem in
primis a Crasso observari solet. Sed hoc praeceptum prae·
termittendarum est facetiarum, quum iis nihil opus sit. Nos ,
autem quomodo utamur, quum opus sit, quaerimus, ut in
adversarium et maxime, si eius stultitia poterit agitari, in
testem stultum, cupidum, levem, si facile homines audituri
videbuntur. 230. Omnino probabiliora sunt, “quae lacessiti
dicimus, quam quae priores. Nam et ingenii celeritas maior

· est, quae apparet in respondend0‚ et humanitatis est respon-

sio. Videmur enim quieturi fuisse, nisi essemus lacessiti,
ut in ista ipsa contione nihil fere dictum est ab hoc, quod
quidem facetius dictum videretur, quod non provocatus re·
sponderit. Erat autem tanta in Domitio gravitaS, tanta aucto·
ritaS‚ ut, quod esset ab eo obiectum, lepore magis elevan-
dum quam contentione frangendum videretur.

LVII. 231. Tum Sulpicius: Quid igitur? patiemur, in-

’ quit, Caesarem, qui quamquam Crasso facetias concedit, ta-

men multo in eo studio magis ipse elaborat, non explicare

