130 DE ORATORE

dixeris reprehendere quam quod sapienter tacueris laudare
possunt. 302. Hic quantum fit mali, si iratum, si non stultum,
si non levem testem laeseris! ,Habet enim et voluntatem
nocendi in iracundia et vim in ingenio ct pondus in vita:
nec, si hoc Crassus non committit, ideo non multi et saepe
committunt. Quo quidem mihi turpius videri nihil solet, quam
quod ex oratoris dicto aliquo aut responso aut rogato ser-
mo ille sequitur= Occidit. Adversariumne? Immo
vero, aiunt, se etcum, quem defendit. LXXV. 303.
Hoc Crassus non putat nisi perfidia accidere posse, ego
autem saepissime video in causis aliquid mali facere homi-
nes minime malos. Quid, illud, quod supra dixi, solere me
cedere et, ut planius dicam, fugere ea, quae valde causam
meam premerent, quum id non faciunt alii versanturque
in hostium castris ac sua praesidia dimittunt, mediocriterne
causis nocent, quum aut adversarIorum adiumenta confir—
mant aut ea, quae sanare nequeunt, exulcerant? 304. Quid,
quum personarum, quas defendunt, rationem non habent?
si, quae suntin *iis invidiosa, non mitigant extenuandO, sed
laudando et efferendo invidiosiora faciunt, quantum est in
eo tandem mali! Quid, si in homines caros iudicibusque
iucundos sine ulla praemunitione orationis acerbius et con·
tumeliosius invehare, nonne a te iudices abalienes? 305.
Quid, si, quae vitia aut incommoda sunt in aliquo iudice
uno aut pluribuS, ea tu in adversariis exprobrando non in-
telligas te in iudices invehi, mediocre[ne]peccatum esti Quid,
si, quum pro altero dicas, litem tuam facias aut laesus effe-
rare iracundia, causam relinquas, nihilne noceas? ln quo
ego, non quo libenter male audiam, sed quia causam
non libenter relinquo, nimium patiens et lentus existimor3
ut, quum te ipsum, Sulpici, obiurgabam, quod ministrato-
rem petereS, non adversarium. Ex quo etiam illud adsequor,
ut, si quis mihi male dicat, petulans aut plane insanus esse
videatur. 306. In ipsis autem argumentis si quid posueris
aut aperte falsum aut ei, quod dixeris dicturusve sis, con-
trarium aut genere ipso remotum ab usu iudiciorum ac for0,
nihilne noceas? Quid multa? ‚omnis cura mea solet in
hoc versari semper —— dicam enim saepius -—, si possim.

