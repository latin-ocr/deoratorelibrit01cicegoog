LIB. 11. CAP. 3-'-5. §- 10—10 63

vere dicam , quaevis causa mallem fuisset, quam ista, quam
dicis. Ego enim, utquemadmodum sentiam, loquar, numquam
mihi minus quam hesterno die placui, magis adeo id sacili.-
tate quam alia ulla culpa mea contigit, qui, dum obsequor
adolescentibuS‚ me senem esse oblitus sum fecique id, quod
ne adolescens quidem feceram, ut iis de rebuS, quae doctri-
na aliqua continerentur, disputarem. Sed hoc tamen cecidit
mihi peropportune, quod transactis iam meis partibus ad
Antonium audiendum venistis. 16. Tum Caesar: Equidem,
inquit, Crasse, ita sum cupidus in illa longiore te ac perpe-
tua disputatione audiendi, ut, si id mihi minus contingat, ·
vel Floc sim cotidiano tuo sermone contentus. ltaque ex-
periar equidem illud, ut ne Sulpicius familiaris meus aut
Cotta plus quam ego apud te valere videantur, et te exorabo
profecto, ut mihi quoque et Catulo tuae suavitatis aliquid
impertias. Sin tibi id minus libebit, non te urgebo neque
committam, ut, dum vereare tu ne sis ineptuS, me esse iu-
dices. 17. Tum ille: Ego mehercule, inquit, Caesar, ex
omnibus Latinis verbis huius verbi vim vcl maximam sem-
per putavi. Quem enim nos ineptum vocamus , is mihi vi-
detur ab hoc nomen habere ductum, quod non sit a ptuS,
idque in sermonis nostri consuetudine perlate patet. Nam
qui aut tempus quid postulet non videt aut plura loquitur
aut se ostentat aut eorum, quibuscum est, vel dignitatis vel
commodi rationem non habet aut denique in aliquo genere
aut inconcinnus aut multus est, is ineptus esse dicitur. 18.
Hoc vitio cumulata est eruditissima illa Graecorum natio.
ltaque quod vim huius mali Graeci non vident, ne nomen
quidem ei vitio imposuerunt. Ut enim quaeras omnia, quo-
modo Graeci ineptum appellent, non reperies. Omnium
autem ineptiarum, quae sunt innumerabileS‚ haud sciaman
nulla sit maior, quam, ut illi solent, quocumque in loc0,
quoscumque inter homines visum est, de rebus aut difficil-
limis aut non necessariis argutissime disputare. Hoc nos
ab istis adolescentibus facere inviti et recusantes heri coacti
sumus. V. 19. Tum Catulus: Ne Graeci quidem, inquit,
Crasse, qui in civitatibus suis clari et magni fuerunt, sicuti
tu es nosque omnes in nostra re publica volumus esse, ho-

