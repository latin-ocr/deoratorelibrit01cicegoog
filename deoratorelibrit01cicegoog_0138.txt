134 DE ORATORE

quod agendo efficitur melius quam rogando. Est id quldem
in totam orationem confundendum nec minime in extremam3
sed tamen multa principia ex eo genere gignuntur. 323.
Nam et attentum monent Graeci ut principio faciamus iudi·
cem et docilem3 quae sunt utilia, sed non principii magis
propria quam reliquarum partium; faciliora etiam in princi-
piiS, quod et attenti tum maxime sunt, quum omnia exspe-
ctant, et dociles magis [quam in] initiis esse [non] possunt.
illustriora enim sunt, quae in principiis quam quae in mediis

“ causis dicuntur aut arguendo aut refellend0. 324. Maximam

autem copiam principiorum ad iudicem aut adliciendum aut
incitandum ex iis locis trahemuS, qui ad motus animorum
conficiendos inerunt in causa3 quos tamen totos explicari in
principio non oportebit, sed tantum impelli iudicem primo
leviter, ut iam inclinato reliqua incumbat oratio. LXXX. 325.
Conexum autem ita sit principium consequenti orationi, ut
non tamquam citharoedi prooemium adfictum aliquod, sed
cohaerens cum omni corpore membrum esse videatur. Nam
nonnulli, quum illud meditati ediderunt, sic ad reliqua trans-
eunt, ut audientiam fleri sibi nolle videantur. Atque eiusmodi
illa prolusio debet esse, non ut Samnitium, qui vibrant hastas
ante pugnam, quibus in pugnando nihil utuntur, sed ut ipsis
sententiis, quibus proluserint, vel pugnare possint.

326. Narrare vero rem quod breviter iubent, si brevi-
tas appellanda est, quum verbum nullum redundat, brevis
est L. Crassi oratio; sin tum est brevitaS, quum tantum ver-
borum est, quantum necesse est, aliquando id opus est3
sed saepe obest vel maxime in narrando, non solum quod
obscuritatem adfert, sed etiam quod eam virtutem , quae nar-
rationis est maxima, ut iucunda et ad persuadendum ac-
commodata sit, tollit. Vel illa,

Nam is postquam excessit ex ephebis . . . .
quam longa est narratio! 327. mores adolescentis ipsius
et servilis percontati0, mors Chrysidis, vultus et forma et
lamentatio sororis, reliqua pervarie iucundeque narrantur.
Quodsi hanc brevitatem quaesisset,
Effertur, imus.- ad sepulcrum venimus ·
In iynem imposita est.

