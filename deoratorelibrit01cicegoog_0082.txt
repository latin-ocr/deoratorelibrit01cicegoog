78 DE ORATORE

iubent, antequam peroratur, orhandi aut augendi causa de·
gredi3 deinde concludere ac perorare. 81. Ne haec quidem
reprehendo3 sunt enim concinne distributa; sed tamen, id
quod necesse fuit ab hominibus expertibus veritatiS, non pe1
rite. Quae enim praecepta principiorum et narrationum esse
voluerunt, ea in tot1s orationibus sunt conservanda. 82. Nam
ego mihi benevolum iudicem facilius facere possum, quum
sum in cursu orationiS‚ quam quum omnia sunt inaudita3
docilem autem, non quum polliceor me demonstraturum, sed
tum, quum doceo et explano ; attentum vero crebro tota
actione excitandis mentibus iudicum, non prima denuntia-
tione ei‘ficere possumus, 83. lam vero narrationem quod
iubent veri similem esse et apertam et brevem, recte nos
admonent3 quod haec narrationis magis putant esse propria .
quam totius orationiS, valde mihi videntur errare: omnino-
que in hoc omnis cst error, quod existimant artificium esse
hoc quoddam non dissimile caeterorum, cuiusmodi de ipso
iure civili hesterno die Crassus componi posse dicebat: ut
genera rerum primurn exponerentur, in quo vitium est, si
genus ullum praetermittitur3 deinde singulorum partes ge-
nerum, in quo et deesse aliquam partem et superare mendo·
sum est3 tum verborum omnium definitiones, in quibus ne-
que abesse quidquam decet neque redundare. XX. 84. Sed
hoc si in iure civili, si etiam in parvis aut mediocribus re·
bus doctiores adsequi possunt, non idem sentio tanta hac
in re tamque immensa posse fieri. Sin autem qui arbitran-
tur, deducendi sunt ad eos, qui haec docent, omnia iam ex-
plicata et perpolita adsequentur3 sunt enim innumerabiles
de his rebus libri neque abditi neque obscuri. Sed videant
quid velint: ad ludendumne an ad pugnandum arma sint
sumpturi. Aliud enim pugna et acieS, aliud ludus campus·
que noster desiderat. Attamen ars ipsa ludicra armorum et
gladiatori et militi prodest aliquid3 sed animus acer et prae-
sens et acutus idem atque versutus invictos viros efficit non
difficilius arte coniuncta.

85. Quare ego tibi oratorem sic iam instituam, si pote-
ro, ut quid efficere possit ante perspiciam. Sit enim mihi
tinctus litteris3 audierit aliquid, legerit, ista ipsa praecepta

