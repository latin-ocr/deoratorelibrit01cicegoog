un. 111. cAP. 15—18. §.se—65. . 159

Aristoteles et Xenocrates, quorum alter Peripateticorum, alter
Academiae nomen obtinuit, deinde ab Antisthene, qui patien-
tiam et duritiam in Socratico sermone maxime adamarat, Cy-

nici primum, deinde Stoici, tum ab Aristippo, quem illae magis .

voluptariae disputationes delectarant, Cyrenaica philosophia
manavit, quam ille et eius posteri simpliciter defenderunt,
hi, qui nunc voluptate omnia metiuntur, dum verecundius
id agunt, nec dignitati satis faciunt, quam non aspernantur,
nec voluptatem tuentur, quam amplexari volunt. Fuerunt
etiam alia genera philosophorum, qui se omnes fere Socra-
ticos esse dicebant, Eretricorum, Herilliorum, Megaricorum,
Pyrrhoneorum3 sed ea horum vi et disputationibus sunt iam
diu fracta et exstincta. 63. Ex illis autem, quae remanent,
ea philosophia, quae suscepit patrocinium voluptatis, etsl
cui vera videatur, procul'abest tamen ab eo viro, quem
quaerimus et quem auctorem publici consilii et regendae
civitatis ducem et sententiae atque eloquentiae principem in
senatu, in populo, in causis publicis esse volumus. Nec ulla
tamen ei philosophiae fiet iniuria a nobis, Non enim repel-
letur inde, quo aggredi cupiet; sed in hortulis quiescet suis,
ubi vult, ubi etiam recubans molliter et delicate nos avocat a
Rostris, a iudiciis, a curia, sortasse sapienter, hac praeser· ”
tim re publica. 64. Verum ego non quaero nunc quae sit
philosophia verissima, sed quae oratori coniuncta maxime.
Quare istos sine ulla contumelia dimittamus; sunt enim et
boni viri et, quoniam sibi ita videntur, beati; tantumque eos
admoneamuS, ut illud, etiamsi est verissimum, tacitum tamen
tamquam mysterium teneant, quod negantversari in re publica
esse sapientis. Nam si hoc nobis atque optimo cuique per-
suaserint, non poterunt ipsi esse, id quod maxime cupiunt,
otiosi. XVIII. 65. Stoicos autem, quos minime improbo,
dimitto tamen nec eos iratos vereor, quoniam omnino irasci
nesciunt; atque hanc iis habeo gratiam, quod soli ex omni·
bus eloquentiam virtutem ac sapientiam esse dixerunt. Sed
utique est in his quod ab hoc, quem instruimuS, oratore
valde abhorreat, vel, quod omnes, qui sapientes non sint,
servoS, latroneS, hosteS, insanos esse dicunt, neque tamen
quemquam esse sapientem. Valde autem est absurdum ei

