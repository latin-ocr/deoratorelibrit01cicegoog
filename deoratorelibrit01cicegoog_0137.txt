LlB. 11. CAP. 77 —- 79. §- 312—322. 133

et.. reliquis viribus suis consulant. 317. Nec est dubium, quin
exordium dicendi vehemens et pugnax non saepe esse de-
beat; sed si in ipso illo gladiatorio vitae certamine, quo fer-
ro decernitur, tamen ante congressum multa fiunt, quae non
qd vulnuS‚ sed ad speciem valere videantur= quanto hoc.
magis in oratione est spectandum,in qua non vis potius quam
delectatio postulaturi Nihil est denique in natura rerum
omnium, quod se universum profundat et[quod]totum repente
evolvat. Sic omnia, quae fiunt quaeque aguntur acerrime
lenioribus principiis natura ipsa praetexuit. 318. Haec au-
tem in dicendo non extrinsecus alicunde quaerenda, sed ex
ipsis visceribus causae sumenda sunt. Idcirco tota causa
pertemptata atque perspecta, locis omnibus inventis atque
instructis considerandum est quo principio sit utendum. 319.
Sic et facile reperietur: sumetur enim ex iis rebuS, quae
erunt uberrimae vel in argumentis vel in partibuS, ad quas
dixi degredi saepe oportere; ita et momenti aliquid adferent,
quum erunt paene ex infima defensione depromptae, et ap-
parebit eas non modo non esse communes nec in alias cau·
821⁸ Posse transferri, sed penitus ex ea causa, quae tum
agatur, effloruisse.

LXXIX. 520. Omne autem principium aut rei totius,
quae agetur, significationem habere debebit aut aditum ad
causam et communitionem aut quoddam ornamentum et di-
gnitatern. Sed oportet, ut aedibus ac templis vestibula et
adituS, sic causis principia pro portione rerum praeponere.
ltaque in parvis atque Infrequentibus causis ab ipsa re est
exordiri saepe commodius. 321. Sed quum erit utendum
principio , quod plerumque erit, aut ex reo aut ex adversa-
rio aut ex re aut ex eis, apud quos agetur, sententias duci
iicebit. Ex reo, — reos appell0, quorum res est — quae
significent bonum virum, quae liberalem, quae calamitosum,
quae misericordia dignum, quae valeant contra falsam cri-
minationem= ex adversario iisdem ex iocis fere contraria.
322. Ex re, si crudeliS, si nefanda, si praeter opinionem,
si immerito, si misera, si ingrata, si indigna, si nova, si
quae restitui sanarique non possit: ex iis autem, apud
quos agetur, ut benevolos beneque existimantes efficiamus·

