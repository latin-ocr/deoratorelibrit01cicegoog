68 DE ORATORE

ut heri Crassus dicebat, optime potest dicere, sic caeterarum
artium homines ornatius illa sua dicunt, si quid ab hac arte
didicerunt. 38. Neque enim si de rusticis rebus agricola
quispiam aut etiam, id quod multi, medicus de morbis aut si
de pingendo pictor aliquis diserte scripserit aut dixerit, id-
circo illius artis putanda est eloquentia3 in qua, quia vis ma-
gna estin hominum ingenim, eo multi etiam sine doctrina
aliquid omnium generum atque artium consequuntur3 sed,
quid cuiusque sit proprium, etsi ex eo iudicari potest, quum
videris, quid quaeque doceat, tamen hoc certius esse nihil
potest, quam quod omnes artes aliae sine eloquentia suum
muniis praestare possunt, orator sine ea nomen obtinere
suurn non potest3 ut caeteri, si diserti sint, aliquid ab hoc
habeant, hic, nisi domesticis se instruxerit copiis. aliunde
dicendi copiam petere non possit.

X. 39. Tum Catulus: Etsi, inquit, Antoni, minime im-
pediendus est interpellatione iste cursus orationis tuae, pa-
tiere tamen mihique ignosces. Non enim possum quin
exclamem, ut ait ille in Trinummo: ita oratoris mihi vim
quum exprimere subtiliter visus eS, tum laudare copiosissi—
me3 quod quidem eloquentem vel optime facere oportet, ut
eloquentiam laudet; debet enim ad eam laudandam ipsam il-
lam adhibere, quam laudat. Sed perge porro; tibi enim ad-
sentior vestrum esse hoc totum diserte dicere, idque si
quis in alia arte faciat, eum adsumpto aliunde uti bono, non
proprio nec suo. 40. Et Crassus: Nox te, inquit, nobis, An-
toni, expolivit hominemque reddidit. Nam hesterno ser-
mone unius cuiusdam operiS‚ ut ait CaeciliuS, remigem
aliquem aut baiulum nobis oratorem descripseras, in-
opem quemdam humanitatis atque inurbanum. Tum Anto-
nius: Heri enim, inquit, hoc mihi proposueram, ut, si te
refellissem, hos abs te discipulos abducerem3 nunc, Catulo
audiente et Caesare, videor debere non tam pugnare tecum
quam quid ipse sentiam dicere.

41. Sequitur igitur, quoniam nobis est hic, de quo lo-
quimur, in soro atque in oculis civium constituenduS, ut
videamuS, quid ei negotii demus cuique eum muneri veli-
mus esse praepositum. Nam Crassus heri, quum voa, Ca-

