ΠΒ. 11. *CAR 43 - 45. s. 182— 189. 101

permotionem animorum sua sponte ipsi adferant ad causam -
iudices ad id, quod utilitas oratoris seret, accommodatam.
Facilius est enim currentem, ut aiunt, incitare quam com-

movere languentem. Sin id aut non erit aut erit obscurius, ,

sicut medico diligenti, priusquam conetur aegro adhibere
medicinam, non solum morbus eius, cui mederi volet, sed
etiam consuetudo valentis et natura corporis cognoscenda
cst, sic equidem quum aggredior in ancipiti causa et gravi
ad animos iudicum pertractandOS, omni mente in ea cogita·
tione curaque versor, ut odorer, quam sagacissime possim,
quid sentiant, quid existiment, quid exspectent, quid velint,
quo deduci oratione facillime posse videantur. 187. Si se
dant et, ut ante dixi, sua sponte, quo impellimus, inclinant
atque propendent, accipio quod daturet ad id, unde aliquis
ssatus ostenditur, vela do. Sin est integer quietusque iudex
plus est operis. Sunt enim omnia dicendo excitanda, nihil
adiuvante natura. Sed tantam vim habet illa, quae recte a
bono poeta dicta est flexanima atque omnium re-
gina rerum oratio, ut non modo inclinantem excipere aut
stantem inclinare, sed etiam adversantem ac repugnantem
ut imperator sortis ac bonus capere possit. XLV. 188. Haec
sunt illa, quae me ludens Crassus modo flagitabat, quum a >
me dlvinitus tractari solere diceret et in causa Μ’. Aquilii,
Gaii Norbani nonnullis-que aliis quasi praeclare acta ‚lau-
daret; quae mehercule ego, Crasse, quum a te tractantur
in causiS, horrere soleo. Tanta vis animi, tantus impetuS,
tantus dolor oculis, vultu, gestu, digito denique isto tuo si-
gnificari solet3 tantum est flumen gravissimorum optimorum-
que verborum, tam integrae sententiae, tam verae, tam no-
vae, tam sine pigmentis fucoque puerili, ut mihi non solum
tu incendere iudicem, sed ipse incendi videariS.

189. Neque fieri potest, ut doleat is, qui audit, ut ode-
rit, ut invideat, ut pertimescat aliquid, ut ad fletum miseri·
cordiamque deducatur,nisi omnes illi motuS, quos orator ad-
hibere volet iudici, in ipso oratore impressi esse atque inusti
videbuntur. Quodsi fictus aliquis dolor suscipiendus esset
et si in eiusmodi genere orationis nihil esset nisi falsum at·
que imitatione simulatum, maior ars aliqua forsitan esset

