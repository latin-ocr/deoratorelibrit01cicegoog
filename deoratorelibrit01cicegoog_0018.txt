1st DE ORATORE

ista ipsa et mathematica et quae paullo ante caeterarum ar·
tium propria posuisti, scientiae sunt eorum, qui illa profiten-
tur; illustrare autem oratione si quis istas ipsas artes velit,
ad oratoris ei confugiendum est facultatem. 62. Neque enim,
si Philonem illum architectum, qui Atheniensibus armamen-
tarium fecit, constat perdiserte populo rationem operis sui
reddidisse, existimandum est architecti potius artificio diser·
tum quam oratoris fuisse. Nec, si huic Μ. Antonio pro Her-
modoro fuisset de navalium opere dicendum, non, quum ab
illo causam didicisset, ipse ornate de alieno artificio copio-
seque dixisset. Neque vero Asclepiades, is quo nos medico
amicoque usi sumuS, quum eloquentia vincebat caeteros me-
dicoS, in eo ipso ‚ quod ornate dicebat, medicinae facultate
utebatur, non eloquentiae. 63. Atque illud est probabiliuS,
neque tamen verum, quod Socrates dicere solebat, omnes
in eo, quod scirent, satis esse eloquentes; illud veriuS, ne-
que quemquam in eo disertum esse posse, quod nesciat, ne-
que, si optime sciat ignarusque sit faciundae ac polien-
dae orationis, diserte id ipsum, de quo sciat, posse di-
cere. XV. 64. Quamobrem, si quis universam et propriam
oratoris vim definire complectique vult, is orator erit mea
sententia hoc tam gravi dignus nomine, qui, quaecumque
res inciderit, quae sit dictione explicanda, prudenter et com-
posite‘ et ornate et memoriter dicet cum quadam actionis
etiam dignitate. 65. Sin cuipiam nimis infinitum videtur,
quod ita posui, quacumque de re, licethinc quantum
cuique videbitur circumcidat atque amputet, tamen illud te·
n'ebo ‚ si, quae caeteris in artibus aut studiis sita sunt, ora-
tor ignoret tantumque ea teneat, quae sint in disceptationi-
bus atque in usu sorensi, tamen his de rebus ipsis si sit ei
dicendum, quum cognoverit ab iis, qui tenent, quae sint in
una quaque re, multo oratorem meliuS, quam ipsos illoS‚ quo—
rum eae sint arteS‚ esse dicturum. 66. Ita si de re militari
dicendum huic erit Sulpicio ‚ quaeret a C. Mario adfini no-
stro et, quum acceperit, ita pronuntiabit, ut ipsi C. Mario
paene hic melius, quam ipse, illa scire videatur3 sin de iure
civili, tecum communicabit teque hominem prudentissimum
et peritissimum in iis ipsis rebus, quas abs te didicerit. di-

gxm‘w 2:2⁴⁶*ssss ἑὲἔ 523·AEss

