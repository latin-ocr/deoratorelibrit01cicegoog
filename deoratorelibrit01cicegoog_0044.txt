40 DE ORATORE

iiciuntur3 omniaque, quae sunt vel generum vel partium
nomina, definitionibuS, quam vim habeant, est exprimen-
dum. Est enim definitio rerum earum, quae sunt eius rei pro-
priae, quam definire volumuS, brevis et circumscripta quae-
dam explicatio. 190. Hisce ego rebus exempla adiungerem,
nisi, apud quos haec haberetur orati0, cernerem. Nunc com-
plectar quod proposui brevi. Si enim aut mihi facere li-
cuerit, quod iam diu cogito, aut alius quispiam aut me impe-
dito occuparit aut mortuo effecerit, ut primum omne ius ci-
vile in genera digerat, quae perpauca sunt, deinde eorum
generum quasi quaedam membra dispertiat, tum propriam
cuiusque vim definitione declaret, perfectam artem iuris ci-
vilis habebitis, magis magnam atque uberem, quam diffiei-
Iem et obscuram. 191. Atque interea tamen, dum haec,
quae dispersa sunt, coguntur, vel passim licet carpentem et
colligentem undique repleri iusta iuris civilis scientia. XLIII.
Nonne videtis equitem Romanum, hominem acutissimo om-
nium ingenio, sed minime cacteris artibus eruditum, C. Acu-
leonem, qui mecum vivit semperque vixit, ita tenere ius
civile, ut ei, quum ab hoc discesseritiS, nemo de iis, qui
peritissimi sunt, anteponatur? 192. Omnia sunt enim posita
ante oculo& collocata in ’ usu cotidiano, in congressione
hominum atque in foro; neque ita multis litteris aut volumi-
nibus magnis continentur. Eadem enim elata sunt primum a
pluribus; deinde paucis verbis commutatis etiarn ab iisdem
scriptoribus scripta sunt saepius. 193. Accedit vero, quo
facilius percipi cognoscique ius civile possit, quod minime
plerique arbitrantur, mira quaedam in cognoscendo suavitas
et delectatio. Nam, sive quem haec Aeliana studia delectant,
plurima est et in omni iure civili et in pontificum libris etin
ΧΠ. tabulis antiquitatis effigies, quod et verborum vetustas
prisca cognoscitur et actionum genera quaedam maiorum
consuetudinem vitamque declarant: sive quis civilem scien-
tiam ...... , quam Scaevola non putat oratoris esse pro-
priam, sed cuiusdam ex alio genere prudentiae, totam hanc,
descriptis omnibus civitatis utilitatibus ac partibuS, XII. tabu-
lis contineri videbit: sive quem praepotens ista et gloriosa
philosophia delectat — dicam audacius —. hosce habet fontes

