60 DE ORATORE

et L. Cicerone patruo solebamuS, quod de Crasso pater et
Aculeo, quocum erat nostra matertera, quem Crassus dilexit .
ex omnibus plurimum, et patruuS, qui cum Antonio in Cili·
ciam profectus una decesserat, multa nobis de eius studio
doctrinaque saepe narravit; quumque nos curn consobrinis
nostriS, Aculeonis filiis, et ea disceremuS‚ quae Crasso pla·
cerent, et ab iis doctoribuS‚ quibus ille uteretur, erudiremur,
etiam illud saepe intelleximuS‚ quum essemus eius domi,
quod vel pueri sentire poteramuS, illum et Graece sic loqui,
nullam ut nosse aliam linguam videretur, et doctoribus no-
stris ea ponere in percontando eaque ipsum omni in sermone
tractare, ut nihil esse ei novum, nihil inauditum videretur.
3. De Antonio vero, quamquam saepe ex humanissimo ho-
mine patruo nostro acceperamus„ quemadmodum ille vel
Athenis vel Rhodi se doctissimorum hominum sermonibus
dedisset, tamen ipse adolescentulae, quantum illius ineun-
tis aetatis meae patiebatur pudor, multa ex eo saepe quae·
sivi. Non erit profecto tibi, quod scribo, hoc novum; nam
iarn turn ex me audiebas mihi illum ex multis variisque ser-
monibus nullius rei, quae quidem esset in his artibuS, de
quibus aliquid existimare possem, rudem aut ignarum esse
visum. 4. Sed suit hoc in utroque eorum, ut Crassus non
tam existimari vellet non didicisse, quam illa despicere et
nostrorum hominum in omni genere prudentiam Graecis ante-
ferre; Antonius autem probabiliorem hoc populo orationem
fore censebat suam, si omnino didicisse numquam putare-
tur; atque ita se uterque graviorem fore, si alter contemnere,
alter ne nosse quidem Graecos videretur.

5. Quorum consilium quale fuerit, nihil sane ad hoc
tempus: illud autem est huius institutae scriptionis ac tem-
poriS, neminem eloquentia non modo sine dicendi doctrina,
sed ne sine omni quidem sapientia florere umquam et prae-
stare potuisse. ΙΙ. Etenim caeterae fere artes se ipsae per
se tuentur singulae ; bene dicere autem, quod est scienter et
perite et ornate dicere, non habet definitam aliquam regio-
nem, cuius terminis saepta teneatur. Omnia, quaecumque
in hominum disceptationem cadere possunt, bene sunt ei di-
cenda, qui hoc se posse profitetur, aut eloquentiae nomen

