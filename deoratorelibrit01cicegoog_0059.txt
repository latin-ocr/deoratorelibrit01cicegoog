LIB. 1. CAP. 57—59. s. 244—251. 55

tiam desiderasse. Aliud est enim esse artificem cuiusdam
generis atque artis, aliud in communi vita ct vulgari homi—
num consuetudine nec hebetem nec rudem. 249. Cui no-
strum non licet fundos nostros obire aut res rusticas vel fru-
ctus causa vel delectationis invisere tamen? nemo tam sine
oculis , tam sine mente vivit, ut quid sit sementis ac messis,
quid arborum putatio ac vitium, quo tempore anni aut quo
modo ea flant omnino nesciat. Num igitur si qui fundus in-
spiciendus aut si mandandum aliquid procuratori de agri
· cultura aut imperandum villico est, Magonis Karthaginiensis
sunt libri perdiscendi, an hac communi intelligentia conten·⁸
ti esse possumus? Cur ergo non iidem in iure civili, prae-
sertim quum in causis et in negotiis et in foro conteramur,
satis instructi esse possumus ad hoc dumtaxat, ne in nostra
patria peregrini atque advenae esse videamur? 250. Ac s‘
U iam sit causa aliqua ad nos delata obscurior, difficile, credo,
sit cum hoc Scaevola communicare; quamquam ipsi omnia,
quorum negotium est, consulta ad nos et exquisita deserunt„
An vero, si de re ipsa, si de finibuS, quum in rem praesen-
tem non venimuS, si de tabulis et perscriptionibus contro-
versia est, contortas res et saepe difficiles necessario perdi-
scimus= si leges nobis aut si hominum peritorum responsa
cognoscenda sunt, veremur ne ea, si ab adolescentia iuri
civili minus studuerimus, non queamus cognoscere?

LIX. Nihilne igitur prodest oratori iuris civilis scientia?
Non possum negare prodesse ullam scientiam, ei praeser-
tim, cuius eloquentia copia rerum debeat· esse ornata; sed
multa et magna et difficilia sunt ea, quae sunt oratori neces-
saria, ut eius industriam in plura studia distrahere nolim.
251. Quis neget opus esse oratori in hoc oratorio motu sta-
tuque Roscii gestum et venustatem? Tamen nemo suaserit
studiosis dicendi adolescentibus in gestu discendo histrio-
num more elaborare. Quid est oratori tam necessarium quam
vox? Tamen me auctore nemo dicendi studiosus Graecorum
more tragoedorum voci serviet, qui et annos complures
sedentes declamitant et cotidie, ante quam pronuntient, vo·
cem cubantes sensim excitant eamdemque, quum egerunt
sedentes ab acutissimo sono usque ad gravissimum sonum

