176 DE ORATORE

riuS, tamen id ipsum, quod ille contra populares homines
diceret, populare omnibus et iucundum videreturz cuius in
labris veteres comici, etiam quum illi male dicerent, quod tum
Athenis fieri licebat, leporem habitasse dixerunt tantamque
in eodem vim fuisse, utin eorum mentibus, qui audissent,quasi
aculeos quosdam relinqueret. At hunc non declamator ali·
quis ad clepsydram latrare docuerat. sed, ut accepimuS,
Clazomenius ille Anaxagoras vir summus in maximarum re-
rum scientia. ltaque hic doctrina, consilio, eloquentia excel-
lens quadraginta annis praefuit Athenis et urbanis eodem
tempore et bellicis rebus. 139. Quid Critias ‘e quid Alcibiades?
civitatibus quidem suis non boni, sed certe docti atque elo-
quenteS, nonne Socraticis crant disputationibus eruditi? Quis
Dionem Syracosium doctrinis omnibus expolivit? non Plato?
atque eum idem ille non linguae solum, verum etiam animi
ac virtutis magister ad liberandam patriam impulit, instruxit,
armavit. Aliisne igitur artibus hunc Dionem instituit Plato,
aliis Isocrates clarissimum virum Timotheum Cononis prae-
stantissimi imperatoris filium, summum ipsum imperatorem
hominemque doctissimum? aut aliis Pythagoreus ille Lysis
Thebanum Epaminondam, haud scio an summum virum unum
omnis Graeciae? aut Xenophon Agesilaum? aut Philolaus
Archytam Tarentinum? aut ipse Pythagoras totam illam ve—
terem Italiae Graeciam, quae quondam magna vocitata est?
XXXV. 140. Equidem non arbitror. Sic enim video, unam
quamdam omnium rerum, quae essent homine erudito dignae
atque eo, quiin re publica vellet excellere, ruisse doctrinam;
quam qui accepissent, si eidem ingenio ad pronuntiandum
valuissent et se ad dicendum quoque non repugnante natura
dedissent, eloquentia praestitisse. 141. Itaque ipse Aristo-
teles quum florere Isocratem nobilitate discipulorum videret,
quod ,ille suas disputationes a causis forensibus et civilibus
ad inanem sermonis elegantiam transtulisset, mutavit repente
totam formam prope disciplinae suae versumque quemdam
Philoctetae paullo secus dixit. Ille enim turp e sibi ait e s se
tacere, quum barbaroS‚ hic autem, quum Isocratem

⁹ p at e r e tu r d i c e r e. Itaque ornavit et illustravit doctrinam

illam omnem rerumque cognitionem cum orationis exercita·

