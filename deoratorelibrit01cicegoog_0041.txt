Lm. 1. CAP. 38—40. s. 172—180. 3⁷

gentilitatis iure dicendum? 177. Quid? quod item in cen-
tumvirali iudicio certatum esse accepimuS, qui Romam 1111
exsilium venisset, cui Rornae exsulare ius esset, si se ad
aliquem quasi patronum applicavisset intestatoque esset. “
mortuus -3 nonne in ea causa ius applicationis, obscurum
sane et ignotum, patefactum in iudicio atque illustratum est· a
patrono? 178. Quid? nuper, quum ego C. Sergii Oratae
contra hunc nostrum Antonium iudicio privato causam de-
fenderem, nonne omnis nostra in iure versata defensio estv
Quum enim M. Marius Gratidianus aedes Oratae vendidisset
neque servire quamdam earum aedium partem in mancipii
lege dixisset, defendebamus, quidquid fuisset incommodi
in mancipio, id si venditor scisset neque declarasset, prae·
stare debere. 179. Quo quidem in genere familiaris noster
Μ. Buculeius, homo neque meo iudicio stultus et suo valde
sapiens et ab iuris studio non abhorrenS, simili in re quo-
dam modo nuper erravit. Nam quum aedes L. Fufio ven-
deret, in mancipio lumina, uti turn essent, ita recepit. Fufius
autem, simul atque aedificari coeptum est in quadam parte
urbiS, quae modo ex illis aedibus conspici posset, egit sta-
tim cum Buculeio, quod, cuicumque particulae caeli office-
retur, quamvis esset procul, mutari lumina putabat. 180.
Quid vero? clarissima Μ’ Curii causa Marcique Coponii nu-
per apud centumviros quo concursu hominum, qua exspe- ·
ctatione defensa est? quum Q. Scaevola, aequalis et colle-
ga meuS, homo omnium et disciplina iuris civilis eruditissi-
mus et ingenio prudentiaque acutissimus et oratione maxi-
me limatus atque subtilis atque, ut ego soleo dicere, iuris
peritorum eloquentissimuS, eloquentium iuris peritissimus,
ex scripto testamentorum iura defenderet negaretque, nisi
postumus et natus et, antequam in suam tutelam veniret,
mortuus esset, heredem eum esse posse, qui esset secun-
dum postumum et natum et mortuum heres institutus; ego
autem defenderem eum hac tum mente fuisse, qui testamen-
tum fecisset, ut, si filius non esset, qui in suam tutelam ve-
niret, M’ Curius heres esset. Num destitit uterque nostrum
in ea causa, in auctoritatibuS, in exemplis, in testamento-
rum formulis, hoc est, in medio iure civili versari? XL.

