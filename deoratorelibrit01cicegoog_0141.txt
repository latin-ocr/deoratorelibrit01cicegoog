γ LIB.11. CAP. 81—84. 5. 331—341. 137*

id docuit non videntibus aliis, is plurimum vidit. 337. Ad
consilium autem de re publica dandum caput est nosse rem
publicam3 ad dicendum vero probabiliter nosse mores civi·
tatiS, qui quia crebro mutantur, genus quoque orafionis est
saepe mutandum. Et quamquam una sere vis est eloquentiae,
tamen quia summa dignitas est populi, gravissima causa rei
publicae, maximi motus multitudiniS, genus quoque dicendi
grandius quoddam et illustrius esse adhibendum videtur;
maximaque pars orationis admovenda est ad animorum mo-
tus nonnumquam aut cohortatione aut commemoratione ali-
qua aut in spem aut in metum aut ad cupiditatem aut ad
gloriam concitandoS, saepe etiam a temeritate, iracundia,
spe, iniuria, invidia, crudelitate revocandos. LXXXIII. 338.
Fit autem, ut, quia max1ma quasi oratori scaena videatur
contioniS, natura ipsa ad ornatius dicendi genus excitemur.
Habet enim multitudo vim quamdam talem, ut, quemadmo-
dum tibicen sine tibiis canere, sic orator sine multitudine
audiente eloquens esse non possit. 339. Et quum sint popu-
lares multi variique lapsuS‚ vitanda est acclamatio adversa
populi; quae aut orationis peccato aliquo excitatur, si aspere,
si adroganter, si turpiter, si sordide, si quoquo animi vitio.
dictum esse aliquid videtur, aut hominum offensione vel in-
vidia, quae aut iusta est aut ex criminatione atque sama aut
res si displicet, aut si est in aliquo motu suae cupiditatis aut
metus multitudo. His quattuor causis totidem medicinae op·
ponuntur= tum obiurgatio , si est auctoritas; tum admonitio
quasi lenior obiurgatio; tum promissio, si audierint, proba—
turos; tum deprecatio, quod est infimum, sed nonnumquam
utile. 340. Nullo autem loco plus facetiae prosunt et celeritas
et breve aliquod dictum nec sine dignitate et cum lepore.
Nihil enim tam facile quam multitudo a tristitia et saepe ab
acerbitate commode et breviter et acute et hilare dicto de-
ducitur.

LXXXIV. Exposui sere, ut potui, vobis in utroque ge-
nere causarum quae sequi solerem, quae fugere, quae spectare·
quaque omnino in causis ratione versari. 341. Nec illud
tertium laudationum genus est difficile, quod ego initio quasi
a praeceptis nostris secreveram; sed et quia multa sunt ora·

