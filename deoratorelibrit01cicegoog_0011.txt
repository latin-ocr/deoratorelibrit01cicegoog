[AB. 1. cAP. 6- 8. s. 23—33. 7

videtur non tam ipsa aquula, quae describitur, quam Plato-
nis oratione crevisse, et quod ilie durissimis pedibus fecit,
ut se abiiceret in herba atque ita illa, quae philosophi divi-
nitus ferunt esse dicta, loqueretur, id meis pedibus certe con-
cedi est aequius. 29. Tum Crassum: Immo vero commodius
etiam; pulvinosque poposcisse et omnes in iis sedibus, quae
erant sub platano, consedisse dicebat.

VIII. lbi, ut ex pristino sermone relaxarentur animi om-
nium, solebat Cotta narrare, Crassum sermonem quemdam
de studio dicendi intulisse. 30. Qui quum ita esset exorsus=
Non sibi cohortandum Sulpicium et Cottam, sed magis utrum-
que collaudandum videri, quod tantam iam essent facultatem
adepti, ut non aequalibus suis solum anteponerentur, sed
cum maioribus natu compararentur: neque vero mihi quid·
quam , inquit, praestabilius videtur, quam posse dicendo te-
nere hominum coetuS, mentes adlicere, voluntates impellere
quo velit, unde autem velit deducere. Haec una res in omni
libero populo maximeque in pacatis tranquillisque civitatibus
praecipue semper floruit semperque dominata est. 31. Quid
enim est aut tam admirabile, quam ex infinita multitudine
hominum exsistere unum, qui id, quod omnibus natura sit da-
tum, vel solus vel cum paucis facere possit? aut tam iucun-
dum cognitu atque audita, quam sapientibus sententiis gra·
vibusque verbis ornata oratio et polita? aut tam potens tam—
que magnificum, quam populi motuS, iudicum religioneS, se·
natus gravitatem unius oratione converti? 32. Quid tam por-
ro regium, tam liberale, tam munificum, quam opem ferre
supplicibus, excitare adflictos, dare salutem, liberare pericu-
tis, retinere homines in civitate? Quid autem tam necessa·
rium, quam tenere semper arma, quibus vel tectus ipse esse
possis vel provocare improbos vel te ulcisci lacessitus?
Age vero, ne semper forum, subsellia, rostra curiamque
meditere, quid esse potest in otio aut iucundius aut ma·
gis proprium humanitatiS, quam sermo facetus ac nulla in
re rudis? Hoc enim uno praestamus vel maxime feriS, quod
colloquimur inter nos et quod exprimere dicendo sensa pos-
sumus. 33. Quamobrem quis hoc non iure miretur summe-
que in eo elaborandum esse arbitretur, ut, quo uno homines

