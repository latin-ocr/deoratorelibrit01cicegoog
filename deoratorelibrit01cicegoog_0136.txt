132 DE ORATORE

exposita saepe datur ad commovendos anImos degrediendi
locuS‚ vel argumentis nostris confirmatis vel contrariis resuta·
tis vel utroque loco vel omnibuS, si habet eam causa digni-
tatem atque copiam, recte id fieri potest3 eaeque causae
sunt ad agendum et ad ornandum gravissimae atque plenis·
simae, quae plurimos exitus dant ad eiusmodi degressionem,
ut eis locis uti liceat, quibus animorum impetus eorum, qui
audiunt, aut impellantur aut reflectantur. 313. Atque etlam
in illo reprehendo eos, qui, quae minime firma sunt, ea
prima collocant. ln quo illos quoque errare arbitror, qui,
si quando — id quod mihi numquam placuit — plures ad-
hibent patronoS‚ ut in quoque eorum minimum putant esse,
ita eum primum volunt dicere. Res enim hoc postulat, ut corun.
exspectationi, qui audiunt, quam celerrime succurratur; cui si
initio satisfactum non sit, multo plus sit in reliqua causa labo-
randum. Male enIm se res habet, quae non statim, ut dici
coepta est, melior fieri videtur. 314. Ergo ut in oratore opti-
mus quisque, sic in oratione firmissimum quodque sit pri—
mum; dum illud tamen in utroque teneatur, ut ea, quae
excellent, serventur etiam ad perorandum3 si qua erunt me-
di0cria -— nam vitiosis nusquam esse oportet locum --·, in
mediam turbam atque in gregem coniiciantur. 315. Hisce
omnibus rebus consideratiS‚ tum denique id, quod primum
est dicendum ‚ postremum soleo cogitare, quo utar exordio,
Nam si quando id primum invenire volui, nullum mihi occur-
rit nisi aut exile aut nugatorium aut vulgare sut commune.
LXXVIII. PrIncipia autem dicendi semper quum accu-
rata et acuta et instructa sententiiS, apta verbis, tum vero
causarum propria esse debent. Prima est enim quasi cogni·
tio et commendatio orationis iu principio, quaeque continuo
eum, qui audit, permulcere atque adlicere debet. 316. In
quo admirari soleo non equidem istOS, qui nullam huic rei
operam dederunt, sed hominem in primis disertum atque
eruditum, Philippum, qui ita solet surgere ad dicendum, ut,
quod primum verbum habiturus sit, nesciat3 et ait idem,
quum brachium concalefecerit, tum se solere pugnare; ne·
que attendit eos ipSOS‚ unde hoc simile ducat, primas illas
hastas ita Iactare leniter, ut et venustati vel maxime serviant

