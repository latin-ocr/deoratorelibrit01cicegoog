LIB.11. CAP. 17—19. s. 72—80. 77

victore certasset, Graecum hominem, qui numquam hostem,
numquam castra vidisset, numquam denique minimam par-
tem ullius publici muneris attigisset, praecepta de re mili-
tari dare? Hoc, mihi facere omnes isti, qui de arte dicendi
praecipiunt, videntur; quod enim ipsi experti non sunt, id
docent caeteros. Sed hoc minus fortasse errant, quod non
te, ut Hannibalem, sed ‘pueros aut adolescentulos docere
conantur.

XIX. 77. Erras, Catule, inquit Antonius. Nam egomet
in multos iam Phormiones incidi. Quis enim est istorum
Graecorum qui quemquam nostrum quidquam intelligere ar·
bitretur? Ac mihi quidem non ita molesti sunt; facile omnes
perpetior et persero. Nam aut aliquid adferunt, quod mihi
non displiceat, aut efficiunt, ut me non didicisse minus poe-
niteat. Dimitto autem eos non tam contumeliose quam phi-
losophum illum Hannibal, et eo fortasse plus habeo etiam
negotii. Sed tamen est eorum doctrina, quantum ego iudi-
care possum, perridicula. 78. Dividunt enim totam rem in
'duas partes ‚ in causae controversiam et in quaestionis. Cau·
sam appellant rem positam in disceptatione reorum ct con-
troversia; quaestionem autem rem positam in infinita dubi-
tatione. De causa praecepta dant; de altera parte dicendi
mirum silentium est. 79. DeInde quinque faciunt quasi mem·
bra eloquentiae, invenire quid dicas, inventa disponere, de-
inde ornare verbiS, post memoriae mandare, tum ad extre·
mum agere ac pronuntiare3 rem sane non reconditam. Quis
enim hoc non sua sponte viderit, neminem posse dicere, nisi
et quid diceret et quibus verbis et quo ordine diceret habe-
ret et ea meminisset? Atque haec ego non reprehendo, sed
ante oculos posita esse dico, ut eas item quattuor, quinque
sexve partes vel etiam septem, quoniam aliter ab aliis dige-
runtur, in quas est ab his omnis oratio diStributa. 80. Iubent
enim exordiri ita, ut eum, qui audiat, benevolum nobis sa·
ciamus et docilem et attentum; deinde rem narrare ita, ut
veri similis narratio sit, ut aperta, ut brevis; post autem di·
videre causam aut proponere; nostra confirmare argumentis
ac rationibus3 deinde contraria refutare. Tum autem alii
conclusionem orationis et quasi perorationem collocant; alii

