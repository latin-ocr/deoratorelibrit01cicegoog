LlB. ΙΙ. CAP. 24—25. §- 102—107. 83

loquatur, et agere adversarii causam , ut ille agat suam et
quidquid de sua re cogitarit, in medium proferat. Itaque
quum ille discessit, tres personas unus sustineo summa ani-
mi aequitate, meam, adversarii, iudicis. Qui locus est talis,
ut plus habeat adiumenti quam incommodi, hunc iudico esse
dicendum3 ubi plus mali quam boni reperio, id totum ab-
dico atque eiicio. 103. Ita adsequor, ut alio tempore cogi-
tem quid dicam et alio dicam; quae duo plerique ingenio
l'reti simul faciunt. Sed certe eidem illi melius aliquanto di-
cerent, si aliud sumendum sibi tempus ad cogitandum, aliud
ad dicendum putarent.

104. Quum rem penitus causamque cognovi, statim
occurrit animo quae sit causa ambigendi. Nihil est enim,
quod inter homines ambigatur, sive ex crimine causa eon-
stat, ut facinoris, sive ex controversia, ut hereditatiS‚ sive
ex deliberatione, ut belli, [sive ex persona, ut laudis ‚J sive
ex disputatione, ut de ratione vivendi3 in quo non aut quid
factum sit aut fiat futurumve sit quaeratur aut quale sit aut
quid vocetur. XXV. 105. Ac nostrae fere causae, quae
quidem sunt criminum, plerumque infitiatione defenduntur.
Nam et de pecuniis repetundiS, quae maximae sunt, negan-
da sere sunt omnia; et de ambitu raro illud datur, ut possis
liberalitatem atque benignitatem ab ambitu atque largitione
seiungere. De sicariiS, de veneficiiS‚ de peculatu infitiari
necesse est. Id est igitur genus primum causarum in iudiciis
ex controversia raeti3 in deliberationibus plerumque ex futuri,
raro ex instantis aut facti. 106. Saepe etiam res non sit necne
sed qualis sit quaerum-3 ut quum L. Opimii causam defende-
bat apud populum, audiente me, C. Carbo consul, nihil de C.
Gracchi nece negabat, sed id iure pro salute patriae sactum
esse dicebat3 ut eidem Carboni tribuno plebis alia tum mente
rem publicam capessenti P. Africanus de Ti. Graccho inter-
roganti responderat iure caesum videri. Iure autem omnia
defenduntur, quae sunt eius generiS, ut aut oportuerit aut
licuerit aut necesse fuerit aut imprudentia aut casu facta
esse videantur. 107. Iam quid vocetur quaeritur, quum quo
verbo quid appellandum sit contenditur3 ut mihi ipsi cum
hoc Sulpicio suit in Norbani causa summa contentio. Piera.

6 4

