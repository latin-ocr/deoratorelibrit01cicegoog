158 DE ORATORE

prohibentur, ad pilam se aut ad talos aut ad tesseras con·
ferunt aut etiam novum sibi ipsi aliquem excogitant in otio
ludum, sic illi a negotiis publicis tamquam ab opere aul
temporibus exclusi aut voluntate sua feriati totos se alii ad
poetaS‚ aiii ad geometraS, alii ad musicos contulerunt, alii
etiam, ut dialectici, novum sibi ipsi studium ludumque pe-
pererunt atque in iis artibuS, quae repertae sunt, ut puero—
rum mentes ad humanitatem fingerentur atque virtutem,
omne tempus atque aetates suas consumpserunt. XVI. 59.
Sed quod erant quidam iique multi, qui aut in re publica
propter ancipitem, quae non potest esse seiuncta, faciendi
dicendique sapientiam florerent, ut ThemistocleS, ut Pericles,
ut TherameneS, aut, qui minus ipsi in re publica versarentur,
sed huius tamen eiusdem sapientiae doctores essent, ut
Gorgias, ThrasymachuS, IsocrateS, inventi sunt, qui, quum
ipsi doctrina et ingeniis abundarent, a re autem. civili et a
negotiis animi quodam iudicio abhorrerent. hanc dicendi
exercitationem exagitarent atque contemnerent, quorum prin—
ceps Socrates suit. 60. Is, qui omnium eruditorum testimo-

nio totiusque iudicio Graeciae quum prudentia et acumine
. et venustate et subtilitate tum vero eloquentia, varietate, co-
pia, quam se cumque in partem dedisset, omnium suit facile
princeps, iis, qui haec, quae nunc nos quaerimuS, tractarent,
agerent, docerent, quum nomine appellarentur uno, quod
omnis rerum optimarum cognitio atque in iis exercitatio
philosophia nominaretur, hoc commune nomen eripuit
sapienterque sentiendi et ornate dicendi scientiam,re cohae-
renteS‚disputationibus suis separavit3 cuius ingenium varios-
que sermones immortalitati scriptis suis Plato tradidit, quum
ipse litteram Socrates nullam reliquisset. 61. Hinc discidium
illud exstitit quasi linguae atque cordiS, absurdum sane et
inutile et reprehendendum, ut alii nos sapere, alii dicere
docerent. Nam quum essent plures orti fere a Socrate, quod
ex illius variis et diversis etin omnem partem diffusis dispu-
tationibus alius aliud apprehenderat, proseminatae sunt quasi
familiae dissentientes inter se et multum disiunctae et disparem,
quum tamen omnes se philosophi Socraticos et dici vellent
et csse arbitrarentur. XVII. 62. Ac primo ab ipso Platone

