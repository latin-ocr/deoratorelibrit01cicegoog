LIB. Π. CAP. 85—87. 5. 349—358. 141

figies notaret atque ut locis pro cera, simulacris pro litteris
uteremur. LXXXVII. 355. Qui sit autem oratori memoriae
fructuS, quanta utilitas, quanta vis, quid me attinet dicere?
Tenere, quae didiceris in accipienda causa, quae ipse cogi-
taris‘e omnes fixas esse in animo sententias? omnem de·
scriptum verborum apparatum? ita audire vel eum, unde
discaS, vel eum, cui respondendum sit, ut illi non infundere
in aures tuas orationem, sed in animo videantur inscribere?
Itaque soli qui memoria vigent sciunt quid et quatenus et
quomodo dicturi sint, quid responderint, quid supersit; iidem-
que multa ex aliis causis aliquando a se acta, multa ab aliis
audita meminerunt. 356. Quare confiteor equidem huius
boni naturam esse principem —— sicut earum rerum, de qui·
bus ante locutus sum, omnium; sed haec ars tota dicendi,
sive artis imago quaedam et similitudo est, habet hanc vim.
non ut totum aliquid, cuius in ingeniis nostris pars nulla sit,
pariat et procreet, verum ut ea, quae sunt orta iam in nobis
et procreata, educet atque confirmet —, 357. verumtamen
neque tam acri memoria sere quisquam est, ut, non dispo·
sitis notatisque rebuS, ordinem verborum aut sententiarum
complectatur3 neque vero tam hebeti, ut nihil hac consue-
tudine et exercitatione adiuvetur. Vidit enim hoc prudenter
sive Simonides sive alius quis invenit, ea maxime animis
adfigi nostrIS, quae essent a sensu tradita atque impressa3
acerrimum autem ex omnibus nostris sensibus esse sensum
videndi; quare facillime animo teneri posse ea, quae perci-
perentur auribus aut cogitatione, si etiam commendatione
oculorum animis traderentur3 ut res caecas et ab aspectus
iudicio remotas conformatio quaedam et imago et figura ita
notaret, ut ea, quae cogitando complecti vix possemuS, in-
tuendo quasi teneremus. 358. His autem formis atque cor-
poribuS‚ sicut omnibuS‚ quae sub aspectum veniunt, admo-
netur memoria nostra atque excitatum sed locis opus est:
etenim corpus intelligi sine loco non potest. Quare ne in re
nota et pervulgata multus et insolens sim, locis est utendum
multiS‚ illustribus, explicatiS, modicis intervallis; imaginibus
autem agentibuS, acribuS, insignitiS‚ quae occurrere celeriter-
que percutere animum possint. Quam facultatem et exorcita—

