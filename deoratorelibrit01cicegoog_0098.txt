94 , DE ORATORE

Antoni, non aberrat oratio tua, sive tu similitudine illius di-
vini ingenii in eadem incurris vestigia sive etiam illa ipsa
legisti atquedidicisti, quod quidem mihi magis veri simile
videtur. Plus enim te operae Graecis dedisse rebus video,
quam putaramus. 153. Tum ille, Verum, inquit, ex me
audies, Catule. Semper ego existimavi iucundiorem et pro-
babiliorem huic populo oratorem fore, qui primum quam
minimam artificii alicuiuS, deinde nullam Graecarum rerum
significationem daret. Atque ego idem existimavi pecudis
esse, non hominis, quum tantas res Graeci susciperent,
profiterentur, agerent seque et videndi res obscurissimas
et bene vivendi et copiose dicendi rationem daturos homi-
nibus pollicerentur, non admovere aurem et, si palam au-
dire eos non audereS, ne minueres apud tuos cives aucto-
ritatem tuam, subauscultando tamen excipere voces eorum
et procul quid narrarent attendere. Itaque feci, Catule, et
istorum omnium summatim causas et genera ipsa gustavi.
XXXVII. 154. Valde hercule, inquit Catulus ‚ timide tam-
quam ad aliquem libidinis scopulum sic tuam mentem ad
philosophiam appulisti, quarn haec civitas aspernata num-
quam est. Nam et referta quondam Italia Pythagoreorum
l'uit turn, quum erat in hac gente magna illa Graecia3 ex
quo etiam quidam Numam Pompilium, regem nostrum, ru-
isse Pythagoreum ferunt, qui annis ante permultis tunquam
ipse Pythagoras: quo etiam maior vir habendus est, quum
illam sapientiam constituendae civitatis duobus prope sae-
culis ante cognovit, quam eam Graeci natam esse senserunt;
et certe non tulit ulios haec civitas aut gloria clariores aut
auctoritate graviores aut humanitate politiores Ρ. Africano,
C. Laelio, L. Furio, qui secum eruditissimos homines ex
Graecia palam semper habuerunt. 155. Atque ego hoc ex
iis saepe audivi, quum dicerent pergratum Athenienses
et sibi fecisse et multis principibus civitatis, quod, quum
ad senatum legatos de suis maximis rebus mitterent, tres
illius aetatis nobilissimos philosophos misissent, Carneadem
et Critolaum et Diogenem. Itaque eoS, dum Romae essent,
et a se et ab aliis frequenter auditos; quos tu quum habe-
res auctores, Antoni, miror cur philosophiae sicut Zethus

