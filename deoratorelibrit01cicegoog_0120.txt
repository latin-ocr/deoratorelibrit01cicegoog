116 DE ORATORE

brevi iniecta in aliquo insigni ad irridendum vitio reperian-
tur. 244. ln dicto autem ridiculum estid, quod verbi aut
sententiae quodam acumine movetur. Sed utin illo superiore
genere vel narrationis vel imitationis vitanda est mimorum
ethologorum similitudo, sic in hoc scurrilis oratori dicacitas
magno opere fugienda est. Qui igitur distinguemus a CraSSO,
a Catulo , a caeteris familiarem vestrum Granium aut Vargu-
lam amicum meum? Non mehercule in mentem mihi quidem
venit= sunt enim dicaces; Granio quidem nemo dicacior. Hoc,
opinor, primum, ne, quotienscumque potuerit dictum dici,
necesse habeamus dicere. 245. Pusillus testis processit.
Licet, inquit, rogare? Philippus. Tum quaesitor prope-
rans: Modo breviter. Hic ille= Non accusabis Per-
pusillum rogabo. Ridicule. Sed sedebat iudex L. Auri-
fex brevior ipse quam testiS, et iam omnis est risus in iudi-
cem conversus3 visum est totum scurrile iudicium. Ergo
haec, quae cadere possunt in quos nolis, quamvis sint bella,
sunt tamen ipso genere scurrilia. 246. Ut iste, quise vult di-
cacem et mehercule est, Appius sed nonnumquam in hoc
vitium scurrile delabitur. Cenab o, inquit, apud te, huic
lusco familiari me0‚ C. Sextio: uni enim locum esse vi·
den. Est hoc scurrile quidem, et quod sine causa lacessivit
et tamen id dixit, quod in omnes luscos conveniret. Ea, quia
meditata putantur esse, minus ridentur. Illud egregium Sextii
et ex tempore: Man us lava, inquit‚et cen a. 24 7.Temporis
igitur ratio et ipsius dicacitatis moderatio et temperantia et
raritas dictorum distinguet oratorem a scurra= et, quod nos
cum causa dicimus, non ut ridiculi videamur, sed ut pro-
ficiamus aliquid, illi totum dien et sine causa. Quid enim
est Vargula adsecutuS‚ quum eum candidatus A. Sempro-
nius cum Μ. suo fratre complexus esset= Puer, abige
muscas? Risum quaesivit, qui est mea sententia vel te·
nuissimus ingenii fructus. Tempus igitur dicendi prudentia
et gravitate moderabimur3 quarum utinam artem aliquam ha-
beremus! sed domina natura est.
LXI. 248. Nunc exponamus genera ipsa summatim, quae
risum maxime moveant. Haec igitur sit prima partiti0‚ quod
tacete dicatur, id alias in re habere. alias in verbo facetiasz

